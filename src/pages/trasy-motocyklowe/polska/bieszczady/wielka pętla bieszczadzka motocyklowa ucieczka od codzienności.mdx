---
date: "2020-01-12"
title: "Wielka Pętla Bieszczadzka – motocyklowa ucieczka od codzienności"
author: "Redakcja"
lead: "Wielka Pętla Bieszczadzka czyli inaczej droga stu zakrętów, gotowa mapa do zaplanowania wycieczki motocyklem w Bieszczady, jedzenie, nocleg co zobaczyć?"
metaDescription: "Wielka Pętla Bieszczadzka czyli inaczej droga stu zakrętów, gotowa mapa do zaplanowania wycieczki motocyklem w Bieszczady, jedzenie, nocleg co zobaczyć?"
hero_image: "./bieszczady-wielka-pętla.jpg"
hero_image_alt: "Wielka pętla Bieszczadzka inaczej droga stu zakrętów"
hero_image_credit_text: ""
hero_image_credit_link: ""
category: "Trasy motocyklowe"
---

## Wielka Pętla Bieszczadzka – geneza trasy
Duża Pętla Bieszczadzka powstała jeszcze w poprzednim stuleciu. Wojskowy projekt miał na celu przywrócenie do życia terenów, które były odcięte od cywilizacji. Przy okazji powstała trasa, która cieszy się ogromnym zainteresowaniem turystów, ponieważ jest namiastką tego, co w Bieszczadach najpiękniejsze. Łącznie ma ona 140 km i mimo tego, że jest nazywana także Drogą Stu Zakrętów, ze względu na liczne serpentyny, to nie wymaga od podróżnych wielkiego wysiłku.

## Wielka Pętla Bieszczadzka – najważniejsze atrakcje
Wielka Pętla Bieszczadzka prowadzi przez najpiękniejsze i najwyższe partie gór. Na trasie szczególnie warte polecenia są liczne cerkwie, które idealnie oddają klimat niewielkich miejscowości. Do najważniejszych na pewno warto zaliczyć te w Hoszowie, Żłobku i Czarnej. Miejscem, w którym powinniśmy zatrzymać się na dłuższą chwilę jest Kaczmarewka przed Lutowiskami, skąd można podziwiać piękną panoramę na ukraińską część gór. Podobno jest to jeden z ładniejszych widoków w całych Bieszczadach. Ci którzy, zabiorą ze sobą apart na pewno nie będą żałować. 

Kolejnym zachwycającym widokiem jest krajobraz zapory wodnej w Solinie. Jednak Droga Stu Zakrętów to nie tylko świetne widoki. Trasa obejmuje również sporo wartych odwiedzenia zabytków. Już na samym początku wyprawy w Lesku można zwiedzić zamek założony na początku XVI wieku oraz największy w Małopolsce kirkut, czyli cmentarz żydowski. Tuż za miejscowością znajduje się kolejny ważny punkt wyprawy – Kamień Leski, który jest pomnikiem przyrody. Dla fanów edukacyjnego wymiaru wycieczki warto przewidzieć nieco dłużysz postój w Ustrzykach, gdzie znajduje się Muzeum Przyrodnicze oraz ośrodek Naukowo-Dydaktyczny Bieszczadzkiego Parku Narodowego.

Warto zaznaczyć, że trasa wiedzie aż przez trzy parki krajobrazowe – Ciśniańsko-Wetliński, Doliny Sanu i Gór Słonnych oraz Bieszczadzki Park Narodowy, który jest największym parkiem na terenie gór i trzecim co do wielkości w Polsce.

### Musisz zobaczyć
1. Cerkwie
- Hoszów, Żłobek i czarna,
2. Panorama na Ukraińską część gór
3. Zapora wodna w Solinie

## Wielka Pętla Bieszczadzka – miejsca noclegowe
Bieszczady słyną z dobrze rozwiniętej sieci pól namiotowych. To właśnie ten rodzaj noclegu warto rozważyć w pierwszej kolejności. Na trasie sporo miejsc noclegowych znajduje się w okolicach Ustrzyk Górnych, które przy okazji są świetną bazą wypadową do pieszego zwiedzania gór. Szczególnie warty polecenia jest, znajdujące się w tej okolicy, duży camping PTTK, gdzie możemy również wynająć domek. Dla nieco bardziej wymagających dobrą opcją będzie hotel urządzony w zamku w Lesku. Obiekt oferuje czterogwiazdkowy standard oraz historyczny klimat. Kultowym miejscem dla wszystkich motocyklistów odwiedzających Bieszczady, jest Bieszczadzka Przystań Motocyklowa, która również oferuje noclegi w przystępnych cenach, i to zarówno na polu namiotowym, jak i w głównym budynku.

## Wielka Pętla Bieszczadzka – mapa
Duża Pętla Bieszczadzka zaczyna się w Lesku skąd wiedzie do Ustrzyk Dolnych. Dalej przejeżdżamy przez Czarną Górę oraz Lutowiska aż do Ustrzyk Górnych. Kolejnymi ważnymi punktami orientacyjnymi są Wetlina, Cisna, Baligród, skąd ponownie kierujemy się w stronę Leska.Trasa wiedzie przez drogi wojewódzkie numer 893, 897 oraz 896, a także drogę krajową numer 84. Częściowo pokrywa się z Małą Pętlą Bieszczadzką. Wielka Pętla Bieszczadzka motocyklem wymaga wcześniejszego zapoznania się z mapą terenu. Musimy pamiętać o tym, że choć miejsca te licznie odwiedzają turyści, to jednak wybieramy się w góry, które bywają wymagające dla podróżnych niezaznajomionych z niewielkimi miejscowościami. Wcześniejsze przygotowanie trasy pozwoli nam także na zaplanowanie postoju w odpowiednich miejscach, dzięki czemu będziemy mogli po drodze obejrzeć wszystkie najważniejsze punkty.