---
title: "Yamaha prezentuje Ténéré 700 World Raid - wszystko co musisz wiedzieć"
lead: "40 lat temu pierwszy model XT600 Ténéré sprawił, że prawdziwa przygoda stała się osiągalna dla każdego. Opracowany na podstawie motocykli Yamaha startujących w rajdzie Dakar, pierwszy model Ténéré dosłownie otworzył nowy świat dla każdego motocyklisty pragnącego uciec od codzienności, opuścić strefę komfortu i zobaczyć nowe, odległe miejsca."
metaDescription: "Yamaha wprowadza na rynek jeszcze doskonalszy długodystansowy motocykl wyprawowy poznajcie Ténéré 700 World Raid"
date: "2022-02-19"
category: "News"
film: "wXrskQREVyo"
tags: "Yamaha, Tenere 700, adv, 700cm3"
---


Od lat 80. tysiące użytkowników wybrało Ténéré jako towarzysza podróży długodystansowych. W tym czasie oryginalny motocykl wyprawowy Yamaha stale ewoluował, a ostatnia premiera Ténéré 700 zainspirowała nowe pokolenie do wypraw za horyzont.

W bardzo krótkim czasie motocykl Ténéré 700 zyskał szacunek użytkowników na całym świecie. Docenili oni silnik CP2 o wysokim momencie obrotowym, wszechstronne podwozie oraz niezrównaną trwałość i niezawodność. Jest to godny następca oryginalnego motocykla, który na zawsze zmienił świat, a w ciągu zaledwie kilku lat stał się modelem dla zróżnicowanej grupy motocyklistów, którzy cenią sobie dostępność i swobodę, jaką oferuje. W rękach legend takich jak wielokrotny zawodnik wyścigów dookoła świata Nick Sanders czy uczestnik ekstremalnych zawodów enduro Pol Tarrés motocykl ten pokazał również swoją niesamowitą wszechstronność.

Po ogromnym sukcesie Ténéré 700 i Ténéré 700 Rally Edition Yamaha wprowadza na rynek jeszcze doskonalszy długodystansowy motocykl wyprawowy, który otwiera zupełnie nowe możliwości każdemu, kto czuje ducha przygody.

<h2>Nowy motocykl Ténéré 700 World Raid: rozpędź się i poszerz horyzonty</h2> 
Ténéré 700 to dopiero początek. Teraz Yamaha ma zamiar zaprezentować nowy wymiar wypraw dzięki Ténéré 700 World Raid – motocyklowi klasy premium, który oferuje doskonałe możliwości zarówno na drodze, jak i w terenie, a przy tym jest wyjątkowo wszechstronny i cechuje się przyjemnym charakterem jazdy.

Ten trzeci z kolei członek rodziny Ténéré 700 wnosi naprawdę wiele do świata motocykli, dając wszystkim użytkownikom szansę na spełnienie swoich marzeń. W ciągu ostatnich kilku lat świat zmienił się znacząco, a ten motocykl daje każdemu szansę na ponowne odkrycie wolności, która była brana za pewnik.

Jest wyposażony tak, aby dojechać jeszcze dalej niż jakikolwiek inny model Ténéré. Cechuje się najbardziej zaawansowaną technologią, która obejmuje najnowocześniejsze zawieszenie zwiększające pewność i komfort jazdy, ulepszoną ergonomię, stylistykę inspirowaną rajdami i panelem wskaźników z powiadomieniami o połączeniach przychodzących i wiadomościach tekstowych. Ténéré 700 World Raid to motocykl, który sprawia, że świat wydaje się znacznie mniejszy.  

<h2>23-litrowy podwójny zbiornik paliwa z komorami znajdującymi się po bokach</h2>
Ténéré 700 World Raid to najbardziej ekstremalny, długodystansowy motocykl Yamahy typu adventure, który zajedzie dalej niż kiedykolwiek wcześniej. Motocykliści wyprawowi to nieustraszeni poszukiwacze, którzy zawsze szukają kolejnego wyzwania. Jedyną rzeczą, która zawsze jest z tyłu głowy każdego długodystansowego podróżnika, jest dostępność paliwa w odległych zakątkach świata.

Nowy 23-litrowy podwójny zbiornik paliwa z bocznymi komorami został zaprojektowany tak, aby zapewnić spokój ducha podczas najdłuższej podróży i wyeliminować niepokój o zasięg doświadczany przez każdego kierowcę, gdy zaczyna się świecić kontrolka rezerwy. Szacuje się, że w typowych warunkach użytkowania motocykl jest w stanie zapewnić zasięg do 500 km, co daje wyższy poziom autonomii, który czyni Ténéré 700 World Raid mistrzem dzikich szlaków.

Unikalna konstrukcja z podwójnym zbiornikiem paliwa, z komorami rozmieszczonymi po bokach, oferuje znacznie więcej zalet niż samo powiększenie wysokości i szerokości zbiornika w celu zwiększenia jego pojemności. Dzięki dwóm oddzielnym zbiornikom przesuniętym niżej oraz poprzez umieszczenie pompy paliwa w niższej pozycji w jednym ze zbiorników środek ciężkości motocykla może być prawie taki sam jak w przypadku obecnej wersji Ténéré 700, która ma 16-litrowy zbiornik. Pomaga to utrzymać dobre prowadzenie pomimo większej masy motocykla wynikającej ze zwiększonej ilości paliwa.

Masa pojazdu jest dodatkowo scentralizowana i ma idealny rozkład masy między przodem a tyłem.

Ważną cechą nowego układu jest to, że najwyższy punkt podwójnego zbiornika z komorami umieszczonymi po bokach jest niższy niż najwyższa część zbiornika obecnego motocykla Ténéré 700, co przekłada się na mniejszą różnicę wysokości między zbiornikiem paliwa a siedzeniem oraz bardziej płaski profil pozwalający na większą swobodę przenoszenia ciężaru do przodu lub do tyłu podczas jazdy w terenie.

Kolejną zaletą konstrukcji z podwójnym zbiornikiem jest to, że wahania paliwa są ograniczone w porównaniu z jednym dużym zbiornikiem, co daje korzyści szczególnie podczas pokonywania zakrętów. Podwójny zbiornik paliwa z komorami po bokach w Ténéré 700 World Raid to nie tylko przypomnienie o jego korzeniach sięgających rajdów pustynnych, ale również wyraźny dowód wspólnego DNA, które ten nowy model typu adventure dzieli z najbardziej udanymi motocyklami wyścigowych Yamaha.

<h2>Płaskie siedzenie dla większej zwinności kierowcy</h2>
Oprócz zmniejszonej wysokości nowej konstrukcji podwójnego zbiornika Ténéré 700 World Raid oferuje również nowe siedzenie, które ma wysokość 890 mm i zapewnia znacznie bardziej płaską linię przejścia pomiędzy siedzeniem a zbiornikiem paliwa. Taka konstrukcja umożliwia kierowcy ruch do przodu i do tyłu podczas balansowania ciałem w trudnym terenie przy minimalnym wysiłku, a nowa ergonomia jest odpowiednia zarówno do pozycji siedzącej, jak i do jazdy na stojąco.

2-częściowa konstrukcja pozwala na łatwe usunięcie tylnego siedziska i umożliwia montaż akcesoriów, takich jak bagażnik. Siedzisko wykonane jest z dwóch różnych rodzajów skóry, ze strefą środkową o wysokiej przyczepności i bardziej gładką w innych miejscach, co umożliwia swobodę ruchu podczas jazdy.

<h2>5-calowy kolorowy wyświetlacz TFT z łącznością mobilną</h2>
Nowy 5-calowy kolorowy wyświetlacz TFT jest połączony z jednostką sterującą komunikacją (CCU), która komunikuje się z aplikacją MyRide, zapewniając łączność w postaci wiadomości tekstowych i powiadomień o połączeniach przychodzących wyświetlanych na tablicy rozdzielczej – a stan baterii urządzenia mobilnego jest wyświetlany natychmiast po nawiązaniu połączenia.

Ta łączność i możliwość identyfikacji wszelkich problemów technicznych, które wymagają naprawienia, zapewniają dodatkowy spokój ducha i pewność poszukiwaczom przygód, zwłaszcza gdy biorą udział w długodystansowych podróżach na nieznanym terenie.

Dostęp do odpowiednich informacji ma kluczowe znaczenie podczas każdej długodystansowej wyprawy, a użytkownicy Ténéré 700 World Raid mogą wybierać spośród 3 różnych motywów na nowym 5-calowym kolorowym wyświetlaczu TFT.

Układ ekranu „Explorer” charakteryzuje się nowoczesnym cyfrowym designem, który zapewnia wszystkie kluczowe parametry pracy maszyny we współczesnym i łatwym do odczytania stylu. Ekran „Street” ma obrotomierz z okrągłą tarczą i wskazówką, które dają bardziej konwencjonalny wygląd z epoki analogowej, a ekran „Raid” jest inspirowany typowym rajdowym roadbookiem i ma dwa niezależne liczniki odliczające dystans, które pozwalają kierowcy zobaczyć odległość do następnego punktu trasy.

Po prawej stronie obszaru deski rozdzielczej znajduje się gniazdo USB typu A, które umożliwia zasilanie systemów nawigacyjnych lub ładowanie urządzeń mobilnych.

<h2>3-trybowy ABS do różnych nawierzchni</h2>
Dla optymalnej kontroli w różnych warunkach jazdy nowy motocykl Ténéré 700 World Raid jest wyposażony w 3-trybowy ABS, który można przełączać, gdy motocykl jest na postoju, za pomocą specjalnego menu dostępnego na desce rozdzielczej, obsługiwanego przez odpowiedni przełącznik. Tryb 1 jest w pełni włączony, a oba koła korzystają z ABS zgodnie z wymogami prawnymi podczas jazdy po drogach publicznych. Tryby 2 i 3 zostały wprowadzone do jazdy po drogach niepublicznych. Tryb 2 (nowa funkcja opracowana dla Ténéré 700 World Raid) to system włączony w przednim kole, a wyłączony w tylnym. Jest to zalecany tryb dla terenu takiego jak szutrowe szlaki, na których można spodziewać się małej przyczepności. Tryb 3 to w pełni wyłączony system. Jest on odpowiedni dla doświadczonych użytkowników, którzy chcą cieszyć się jazdą offroadową w najczystszej postaci.

Panel wskaźników pokazuje, kiedy tryby 2 i 3 są aktywne, a kierowca może natychmiast przywrócić tryb 1 w dowolnym momencie podczas poruszania się lub zatrzymania, naciskając przycisk po lewej stronie panelu.

<h2>Przedni widelec KYB o średnicy 43 mm i doskonałej specyfikacji, skok 230 mm</h2>
Aby uzyskać wyrafinowane właściwości jezdne w terenie, układ zawieszenia w Ténéré 700 World Raid został wyposażony w szereg znaczących ulepszeń. Nowo zaprojektowany przedni widelec KYB 43 mm zapewnia 230 mm skoku – o 20 mm więcej niż w Ténéré 700 – oferując zwiększony potencjał amortyzacji w trudnym terenie. Nowy widelec jest wyposażony w regulację napięcia wstępnego sprężyny, a także regulację siły tłumienia odbicia i dobicia oraz śrubę odpowietrzającą, występującą już w Ténéré 700. Umożliwia to odpowiednie ustawienie zawieszenia do danego terenu i obciążenia.

Aby zwiększyć trwałość przy zmniejszonym tarciu wewnętrznym, przedni widelec średnicy 43 mm o dłuższym skoku ma elastyczną powłokę Kashima nałożoną na zewnętrzną rurę, o charakterystycznym kolorze ciemnego brązu, a lekkie elementy wewnętrzne minimalizują ciężar pomimo zastosowania dłuższego skoku.   

<h2>Amortyzator skrętu Öhlins</h2>
Dla lepszej kontroli – szczególnie w terenie – amortyzator skrętu Öhlins jest montowany jako wyposażenie standardowe. Pozycja montażowa znajduje się blisko górnej półki, co pozwala kierowcy na szybką regulację do preferowanego poziomu wyczucia przedniego koła w zróżnicowanym terenie i daje do wyboru 18 różnych ustawień siły tłumienia.

<h2>Aluminiowy tylny amortyzator typu piggyback o wysokiej specyfikacji i skok zawieszenia 220 mm</h2>
Tylne zawieszenie zostało również zmodernizowane, tak aby pasowało do nowego przedniego widelca, i ma poprawioną konstrukcję układu dźwigni, dłuższy skok oraz jest wyposażone w amortyzator typu piggyback. Charakterystyka tłumienia tylnego zawieszenia, stopień sprężystości i przełożenie układu dźwigni zostały zoptymalizowane tak, aby zapewnić komfortową jazdę na drodze oraz dać możliwość odparcia mocnych uderzeń podczas eksploracji terenowej.

Aby zapewnić stałą skuteczność tłumienia, nowy amortyzator jest wyposażony w aluminiowy korpus zapewniający dobre rozpraszanie ciepła, podczas gdy oddzielny zbiornik oleju typu piggyback zapobiega kawitacji. Podobnie jak widelec, tylny amortyzator zapewnia o 20 mm większy skok i jest w pełni regulowany pod kątem napięcia wstępnego, a także tłumienia dobicia i odbicia.

Wprowadzono również nowy gumowy zderzak zwiększający absorpcję energii w przypadku całkowitego dobicia.

 

Silnik EURO 5, CP2 o wysokim momencie obrotowym
Siłą napędową nowej Ténéré 700 World Raid jest kultowy, 2-cylindrowy, chłodzony cieczą, rzędowy silnik Yamahy o pojemności 689 cm3. Wyposażony w wał korbowy, z przesuniętymi o 270° czopami, silnik typu „crossplane” CP2 nadaje mu charakterystyczną, nierówną sekwencję zapłonów, słynie z wysokiego i liniowego momentu obrotowego, a także jest ultra-responsywny i łatwy do kontrolowania, sprawiając, że jazda przy wszystkich prędkościach jest przyjemna i satysfakcjonująca.

Kompaktowe wymiary i niska waga sprawiają, że jednostka CP2 idealnie spełnia wymagania jazdy adventure, a dzięki liniowemu dostarczaniu momentu obrotowego zapewniającemu dużą moc w niskim i średnim zakresie ten wytrzymały, niezawodny i ekonomiczny silnik jest szczególnie odpowiedni do zróżnicowanego terenu na drodze i poza nią. Docenią go poszukiwacze przygód. Sprawdzony już w doskonale sprzedającym się modelu Ténéré 700 silnik jest jednym z najbardziej legendarnych zespołów napędowych Yamaha. Dowodzi tego ponad 221 tys. sprzedanych jednostek od czasu wprowadzenia na rynek.

 

Obudowa filtra powietrza Ténéré 700
Obudowa filtra powietrza Ténéré 700 World Raid została przeprojektowana, aby ten długodystansowy motocykl typu adventure mógł poradzić sobie w ekstremalnym terenie, do którego został stworzony. Nowa obudowa filtra powietrza, charakteryzująca się taką samą objętością jak w standardowej wersji Ténéré 700, została wyposażona w kanał dolotowy skierowany do przodu, który zapobiega przedostawaniu się kurzu i zanieczyszczeń wyrzucanych przez tylne koło.

 

Wyższa szyba przednia, łatwe do demontażu deflektory boczne, kierunkowskazy LED i przednia owiewka
Aby zapewnić dodatkową ochronę przed wiatrem podczas długodystansowych przygód, motocykl został wyposażony w wyższą o 15 mm szybę przednią z łatwymi do usunięcia deflektorami bocznymi. Kierunkowskazy LED stanowią wyposażenie standardowe.

Panele przednie otaczające chłodnicę i panel wewnętrzny wokół kokpitu są wykonane z wytrzymałego materiału kompozytowego z włókna szklanego. Są one zaprojektowane tak, aby były w stanie poradzić sobie z trudną jazdą terenową.

 

Większe podnóżki
Projektanci Yamahy opracowali Ténéré 700 World Raid zgodnie z najbardziej wyśrubowanymi wymaganiami, bez kompromisów.

Nowe, większe podnóżki dowodzą ich dbałości o szczegóły. Większa powierzchnia zapewnia większą przyczepność, a także zmniejsza nacisk punktowy na podeszwy podczas jazdy po ekstremalnym terenie. Zapobiega również gromadzeniu się błota i piasku, a demontowalne gumowe wkładki poprawiają stabilność w mokrych warunkach.

Po usunięciu gumowych wkładek podnóżki zyskują bardziej rajdowy charakter pod względem wyglądu i działania.

 

Nowa 3-częściowa aluminiowa osłona silnika
Aby zwiększyć ochronę podczas jazdy w terenie, wyposażyliśmy motocykl w nową 3-częściową aluminiową osłonę silnika, która pomaga zapobiegać przypadkowym uszkodzeniom spowodowanym przez kamienie i inne luźne elementy nawierzchni. Dzięki nowemu zawieszeniu o dłuższym skoku prześwit wzrósł do 250 mm.

 

Nowa osłona chłodnicy
Aby zapewnić wysoki poziom wydajności chłodzenia podczas jazdy terenowej, zamontowaliśmy nową osłonę chłodnicy. Pionowy układ kratki, taki jak w konkurencyjnych modelach Yamahy z segmentu off road, chroni chłodnicę przed luźnymi elementami nawierzchni wyrzucanymi przez przednie koło.

 

 

Najważniejsze cechy Ténéré 700 World Raid
23-litrowy podwójny zbiornik paliwa zamocowany po bokach
2-częściowa kanapa inspirowana konstrukcją Flat Rally
5-calowy kolorowy wyświetlacz TFT z łącznością mobilną i opcją powiadomień
USB typu A
3-trybowy układ ABS z możliwością przełączania
Przedni widelec KYB o średnicy lag 43 mm i doskonałej specyfikacji, o skoku 230 mm
Regulowany amortyzator skrętu Öhlins
Aluminiowy tylny amortyzator typu piggyback, skok wynoszący 220 mm
Wysoka szyba przednia, łatwe do demontażu deflektory boczne i kierunkowskazy LED
Całkowicie nowy obszar kokpitu i nowa przednia osłona
Nowe, większe podnóżki z łatwymi do wyjęcia gumowymi wkładkami
Nowa 3-częściowa aluminiowa osłona silnika
Nowa aluminiowa podpora silnika, odlewana ciśnieniowo
Nowa osłona chłodnicy
 

Wspólne cechy Ténéré 700 World Raid / Ténéré 700 / Ténéré Rally Edition
Czteromodułowe światła przednie LED, tylne światło LED
Przedni błotnik o regulowanej wysokości (w zakresie 5 mm)
Dwie przednie tarcze hamulcowe typu wave o średnicy 282 mm, zaciski Brembo, układ ABS
Tylna tarcza hamulcowa typu wave o średnicy 245 mm, zacisk Brembo, układ ABS
Podwójna kołyskowa rama stalowa o wysokiej elastyczności
Wahacz z grawitacyjnie odlewanego aluminium
Lekkie aluminiowe obręcze kół z 36 szprychami
Aluminiowa kierownica ze zwężanymi końcami
Opony Pirelli Scorpion Rally, 90/90-21 z przodu, 150/70-18 z tyłu
Silnik EURO 5, CP2 o wysokim momencie obrotowym
Obudowa filtra powietrza z kanałem wlotowym ustawionym do kierunku jazdy
 

Ténéré 700 World Raid – kolory, dostępność i cena
Yamaha oferuje nowy model Ténéré 700 World Raid w dwóch wariantach kolorystycznych. Icon Blue to nowy, dynamiczny schemat kolorystyczny inspirowany fabrycznymi motocyklami wyścigowymi Yamahy; wyróżnia się niebieskim kolorem paneli nadwozia z żółtymi akcentami i niebieskimi obręczami kół. Midnight Black zapewnia minimalistyczny i poważny wizerunek. Motocykl ma całkowicie czarne nadwozie i czarne felgi.

Dostawy do europejskich dealerów Yamahy rozpoczną się w maju 2022 roku.

Ceny różnią się w zależności od regionu, dlatego w celu uzyskania pełnych informacji prosimy o kontakt z krajowym biurem importera Yamahy.

 

Oryginalne akcesoria Yamahy i odzież typu adventure
Yamaha opracowała całą gamę zestawów i oryginalnych akcesoriów, które umożliwiają posiadaczom maszyn Ténéré 700 World Raid personalizację pod kątem każdej planowanej wyprawy.

Klienci mogą zamówić zestawy i akcesoria jeszcze przed odbiorem swojego nowego motocykla, a następnie zamontować je u dealera Yamahy. Wszystkie elementy pakietów można też kupić osobno, a oprócz gotowych pakietow akcesoriów można zamówić aluminiowe kufry boczne, osłonę świateł przednich, wodoodporną torbę na zbiornik paliwa oraz układ wydechowy Akrapovic.

Linia odzieży adventure obejmuje męskie i damskie kurtki i spodnie, a także bluzy z kapturem, T-shirty, rękawice i inne artykuły. Kolekcja jest stale rozwijana, a nowe produkty są dodawane na bieżąco.

 

Aplikacja MyGarage
Aplikacja Yamaha MyGarage to szybki i łatwy sposób na stworzenie wirtualnej wersji modelu Ténéré 700 World Raid z gamą oryginalnych akcesoriów – możesz to zrobić za pośrednictwem smartfona, tabletu lub laptopa, nie ruszając się z wygodnego fotela. Bezpłatna aplikacja pozwala użytkownikom dodawać i usuwać akcesoria, aby stworzyć idealny model, a efekt końcowy można oglądać w 3D pod każdym kątem.

Dzięki aplikacji MyGarage nie trzeba zgadywać, jak dane akcesoria będą wyglądać na motocyklu, a stworzony własnoręcznie projekt można wysłać e-mailem do wybranego dealera Yamaha, który zgodnie z nim skonfiguruje Twój motocykl Ténéré 700 World Raid.                                                    

Aby uzyskać pełne informacje na temat oryginalnych akcesoriów i odzieży Yamaha lub MyGarage, odwiedź stronę www.yamaha-motor.eu

 

MyRide
Bezpłatna aplikacja MyRide firmy Yamaha daje użytkownikom Ténéré 700 World Raid szansę na czerpanie większej przyjemności z każdej jazdy i dostęp do najnowszych informacji – zarówno w trakcie jednodniowego wypadu, jak i podczas wyprawy dookoła świata. Aplikacja dostępna na urządzenia z systemem iOS i Android śledzi i zapisuje każdą przebytą trasę, a także umożliwia użytkownikom tworzenie własnych historii i dodawanie zdjęć, które można udostępniać w mediach społecznościowych.

Tylko w Ténéré 700 World Raid jednostka odpowiedzialna za komunikację motocykla (CCU) współpracuje z aplikacją MyRide, aby umożliwić łączność, wyświetlać wiadomości tekstowe i powiadomienia o połączeniach przychodzących na 5-calowym kolorowym wyświetlaczu TFT, a także pokazywać stan baterii.

MyRide umożliwia też użytkownikom Ténéré 700 World Raid przeglądanie wszystkich statystyk jazdy, w tym całkowitego dystansu, wysokości n.p.m., maksymalnej prędkości, średniej prędkości, przyspieszenia i kąta pochylenia w złożeniu, a następnie ich porównywanie z innymi użytkownikami. System może również powiadamiać kierowcę o wszelkich problemach technicznych, a nawet zgłosić je dealerowi Yamahy lub wyznaczonej osobie kontaktowej.