---
date: "2022-06-22"
title: "Rajd North South 2022 - dobry wybór na początek?"
author: "Redakcja"
lead: "Zastanawiasz się od czego zacząć przygodę z Rajdami motocyklowymi? North South to rajd offroadowy najdłuższy jaki znajduje się w ofercie On Tour Poland firmy organizującej szereg rajdów w Polsce objętych patronatem Yamahy. Czy to dobry wybór na początek przygody z offroadowymi rajdami motocyklowymi? Zapraszamy do zapoznania się z naszymi wrażeniami z imprezy."
metaDescription: "Od czego zacząć offroadowe zmagania na motocyklach? Zastanawiasz się czy Rajd North South to dobry wybór? Zapoznaj się z naszymi wrażeniami z tej imprezy edycji 2022 r."
hero_image: "./north-south-2022.jpg"
hero_image_alt: "Hotel Salamandra start rajdu North South 2022"
category: "Trasy motocyklowe"
tags: ["north south", "rajdy motocyklowe", "f850gs", "africa twin", "adventure", "honda", "bmw"]
---
## Rajd North South 2022
To ciężka przeprawa dla początkujących fanów offroadowej jazdy ale nie ze względu na trudność trasy. Nawet na naszych ciężkich maszynach **<a href="/moto-test/nowa-honda-afryka-twin-adventure-sport-crf1100l/">Afryka Twin 1100</a>** i **BMW F850GS adventure** daliśmy spokojnie radę.

Chodzi o brak umiejętności - żeby jechać szybciej, przez co cała trasa się mocno wydłuża.
Nie przeszkadza na odcinku typu [Prolog](/trasy-motocyklowe/north-south-2022/prolog) - pierwszy dzień po przyjechaniu na miejsce.
Odcinek liczy 80 km czyli jesteśmy go w stanie przejechać w jakieś 2h.
Natomiast jeśli kolejne odcinki liczą 200 lub jak w przypadku najdłuższego 380 km a my mamy średnią prędkość 30-40 km/h to policzcie sami ile nam to zajmie.

Nie mniej jednak super zabawa i mega zmęczenie ale takie pozytywne. Od początku.

## North-South Poland Touristic Rally 2022 power by Yamaha - to pełna nazwa tej imprezy
Ale strasznie długa więc posługujmy się nazwą Rajd North South :)
No i nie zawsze przebiega z północy na południe jak wskazuje nazwa. Zazwyczaj raczej wręcz odwrotnie z południa na północ, lub wschód zachód. Mniejsza utrwaliło się, że chodzi o kilkudniowy rajd w czerwcu podczas którego przejedziecie kraj wzdłuż lub w szerz.
<iframe src="https://www.google.com/maps/embed?pb=!1m40!1m12!1m3!1d2555444.310895019!2d20.489503888058746!3d51.282581945499714!2m3!1f0!2f0!3f0!3m2!1i1024!2i768!4f13.1!4m25!3e1!4m5!1s0x473c0a6755625d6d%3A0xab9f6e7b96a077ac!2sHotel%20Salamandra%2C%20Hoczew%20155%2C%2038-604%20Lesko!3m2!1d49.4418502!2d22.346027199999998!4m5!1s0x473cd48b02be7d33%3A0xab4677ef0e05743f!2sHotel%20Galicja%2C%20Podl%C4%85dzie%2C%2037-410%20W%C3%B3lka%20Tanewska!3m2!1d50.4970894!2d22.2887707!4m5!1s0x47227d862b899f81%3A0x6ab896f51d1c81b5!2sPT%20%22Zajazd%20Piastowski%22%20Sp.%20z%20o.o.%2C%20S%C5%82oneczna%203%2C%2024-120%20Kazimierz%20Dolny!3m2!1d51.308856!2d21.948547899999998!4m5!1s0x46dff8117ca03a4d%3A0xfeeb23b1fe92dcb4!2sRoz%C5%82ogi.%20Centrum%20Konferencyjno%20-%20Bankietowe%2C%2016-040%20Gr%C3%B3dek!3m2!1d53.10601!2d23.5641331!5e0!3m2!1spl!2spl!4v1659426665781!5m2!1spl!2spl" width="100%" height="450" style="border:0;" allowfullscreen="" loading="lazy" referrerpolicy="no-referrer-when-downgrade"></iframe>

*To nie jest trasa rajdu - jedynie miejsca startowe kolejnych etapów i nawi z google maps*

### Zapisy ruszają już na początku roku
Rejestracji dokonałem zatem już w styczniu - tu trzeba się śpieszyć bo bilety rozchodzą się jak ciepłe bułeczki.

## Koszty i pierwszy zgrzyt
Dostajecie maila od organizatora do zapłaty okrągła sumka 2100 zł, na szczęście można płacić w ratach - dwóch.

*Na wpłatę minimum 50% bezzwrotnego wpisowego  czekamy do 5 dni roboczych. Nie później jednak niż do 3 dni przed datą startu imprezy bez noclegu i 14 dni dla wydarzeń z noclegiem. Po upływie terminu (6 dni) anulujemy zgłoszenie nie potwierdzone wpłatą zwalniając miejsce dla innych uczestników.*

**Punkt drugi**
*Kolejną wpłatę 50% bezzwrotnego wpisowego należy uiścić do 21 marca 2022, dla zgłoszeń po tym terminie obowiązuje wpłata 100% wpisowego.*

Czy dobrze rozumiem, że nie wpłacając w marcu drugej transzy mój tysiak przepada? Punkt trzeci uświadamia to boleśnie w przypadku rezygnacji z udziału w rajdzie nie zwracają wpłaty. Można jednak swój bilet odsprzedać, służy do tego giełda dostępna na stronie organizatora On Tour Poland.

Tyle dowiadujemy się z wiadomości wysłanej z automatu. Mail kontaktowy z kolei założony na gmailu... trochę stres czy nie spaliłem właśnie tysiąca złotych. Byłem jednak na rajdzie organizowanym przez On Tour Poland w zeszłym roku w Sieradzu. Rajd asfaltowy i kosztował coś koło stówki, więc myślę sobie moje pieniądze i udział w rajdzie są raczej niezagrożone. Ale to 2100 złotych.

## Zapłaciłem, zgrzyt numer dwa
Ok wpłacam 50%. Dostaję automatycznego maila *Twoje zgłoszenie nr XYZ zostało opłacone w 50%* wow serio?
Teraz to się zestresowałem wpłaciłem 1050 zł i dostaję coś takiego. Kupując pasek do zegarka na allegro za 30 zł dostaję fakturę, paragon cokolwiek co wygląda jak potwierdzenie wpłaty. Tu jedno zdanie. Ale spokojnie myślę sobie jest logo Yamahy będzie dobrze, On Tour Poland rajdy organizują od lat dlaczego akurat teraz miałoby być inaczej. Pod koniec lutego 2022 zaczyna się wojna w Ukrainie, poziom stresu o moją wpłatę i start Rajdu North South rośnie.

W między czasie sprawdzam organizatora. [CEIDG](https://aplikacja.ceidg.gov.pl/ceidg/ceidg.public.ui/search.aspx) -> nazwa firmy i klops, działalność zawieszona. No genialnie. I to pod koniec lutego, czyli co dalej? Piszę do organizatora, który jednak przekonuje, że mimo wojny impreza się odbędzie.

Przychodzi marzec wpłacam drugą transzę, kolejne niepokoje. Strona aktualizowana była ostatnio 10 lutego, mamy koniec marca, mój status cały czas *Zapłacony 50%*, działalność organizatora nadal zawieszona.

Po raz kolejny dostaję lakoniczną wiadomość *Twoje zgłoszenie nr XYZ zostało opłacone*, pytanie o potwierdzenie, fakturę lub paragon pozostaje bez odpowiedzi.

On Tour Poland wznawia działalność w maju 2022 trochę uspokajając. Strona działa, facebook działa, będzie dobrze.

## Co było super
1. Nawigacja - bardzo dobrze przygotowany roadbook.
2. Możliwość korzystania z [aplikacji do roadbooka](https://play.google.com/store/apps/details?id=pl.easyrally.roadbook.pro&hl=pl) zamiast papierowych kartek
3. Piękne trasy, zobaczyliśmy kawał Polski.
4. Próby sprawnościowe.

## Co mogliby poprawić?
1. Rzecz do której mogę się przyczepić to brak myjki na miejscu, po przejechaniu odcinka chciałbym umyć i nasmarować łańcuch, a nie jeszcze szukać myjki po mieście.
2. Jak za tą cenę noclegi mogły być w lepszych warunkach
1050 zł x 2 - bo pokoje dwu osobowe, co wychodzi 500 zł za nocleg ze śniadaniem i obiado-kolacją w formie ogniska. Dla mnie to dużo za kiepski standard. Kolejnym razem wybrałbym opcję bez noclegu i zaoszczędził conajmniej 500 zł. Szkoda tylko atmosfery, posiedzieć przy drinku z chłopakami i wspominać przejazd danego dnia... Chciałoby się powiedzieć bezcenna ale jednak nie. No i to umordowanie, serio pod koniec już nie miałem siły patrzeć na motocykl, co dopiero na nim jechać do hotelu.
3. Wóz techniczny organizatora - podają na stronie, że podąża za ostatnimi zawodnikami. Na szczęście nie był nam potrzebny wolelibyśmy nie sprawdzać, czy jest tak w rzeczywistości, ze względu na marne umiejętności offroadowe jechaliśmy raczej jako ostatni i żadnego dnia wozu widać nie było.
4. Transport bagażu, jest to rajd wielodniowy który rozpoczyna się w punkcie A i kończy w punkcie B. Przy tej cenie rajdu powinien być bez dopłat (tu 150 zł).

Niebawem kolejne odcinki 4 dniowego rajdu North-South Poland Touristic Rally 2022.
Zobacz:
<button className="button"><a href="/trasy-motocyklowe/north-south-2022/prolog">Prolog</a></button>