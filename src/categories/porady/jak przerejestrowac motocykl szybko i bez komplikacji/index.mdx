---
date: "2022-05-24"
title: "Jak przerejestrować motocykl - szybko i bez komplikacji"
author: "Redakcja"
lead: "Przerejestrowanie motocykla wcale nie musi być drogą przez mękę. Wszystkie urzędowe formalności możesz bowiem załatwić szybko i bez komplikacji – o ile odpowiednio się do tego przygotujesz."
metaDescription: "Przerejestrowanie motocykla szybko i online, sprawdź jak to zrobić."
hero_image: "./jak-przerejestrowac-motocykl.jpg"
hero_image_alt: "Jak przerejestrować motocykl - szybko i bez komplikacji"
category: "Porady"
tags: ["rejestracja motocykla", "porady", "przerejestrowanie"]
---

<h2>Jak przerejestrować motocykl czyli co zrobić po zakupie motocykla</h2>
Po miesiącach szukania najlepszych ofert wreszcie udało ci się go znaleźć. Wymarzony motocykl jest już w twoim garażu, a ty zastanawiasz się, co zrobić po kupnie motocykla, by go przerejestrować. Wiesz, że załatwienie formalności w urzędzie to nic trudnego, ale od znajomych słyszałeś, że jest tak tylko w teorii. Często bowiem zdarza się, że w urzędzie nie udaje się załatwić wszystkiego, a osoba rejestrująca motor musi się pojawić tam jeszcze raz.

Tymczasem tego typu problemy zwykle są wynikiem braku wiedzy i odpowiedniego przygotowania. Jeśli dobrze zaplanujesz wizytę w urzędzie i wyposażysz się we wszystkie niezbędne dokumenty, nie musisz obawiać się komplikacji. Jak więc przygotować się do przerejestrowania motocykla? Jakie dokumenty będą niezbędne, by urzędnik nie odrzucił twojego wniosku? Ile zapłacisz za załatwienie wszystkich formalności?
<h2>Przerejestrowanie motocykla z Polski</h2>
Aby przerejestrować motocykl, wybierz się do wydziału komunikacji odpowiedniego urzędu. Jeśli mieszkasz w mieście na prawach powiatu, będzie to urząd miasta, w pozostałych zaś przypadkach – urząd starostwa powiatowego. Nie musisz stawiać się tam osobiście. Jeśli nie masz na to czasu lub możliwości, wszystkie formalności może załatwić w twoim imieniu pełnomocnik.<strong> Gdy wybierzesz członka swojej najbliższej rodziny, nie poniesiesz dodatkowych opłat.</strong> Jeżeli za pośrednika wybierzesz osobę niespokrewnioną – zapłacisz 17 złotych opłaty skarbowej.

Wniosek o zarejestrowanie motocykla możesz zdobyć na dwa sposoby – pobierając go strony urzędu, drukując i uzupełniając w domu, bądź odebrać w urzędzie i wypełnić bezpośrednio przed oddaniem. Do wniosku powinieneś dołączyć:
<ul>
 	<li>swój dowód osobisty,</li>
 	<li>umowę kupna-sprzedaży z przeglądem technicznym,</li>
 	<li>dotychczasowe tablice rejestracyjne</li>
 	<li>oraz, jeśli nią dysponujesz, kartę pojazdu.</li>
</ul>
Jeśli do urzędu chcesz przyjechać rejestrowanym motocyklem, zabierz narzędzia, którymi zdejmiesz tablice lub upewnij się, że na miejscu działa punkt, którego pracownicy zdemontują je za niewielką opłatą.

Przygotowaliśmy go dla Ciebie: Pobierz <a href="https://moto-trips.pl/wp-content/uploads/2020/05/Wniosek-o-rejestrację_wyrejestrowanie-pojazdu.pdf">Wniosek o rejestrację_wyrejestrowanie pojazdu</a>
<h2>Złożyłem wniosek. Co dalej?</h2>
Po dopełnieniu wszystkich formalności w urzędzie i uiszczeniu niezbędnych opłat (o nich opowiemy za chwilę), otrzymasz tymczasowy dowód rejestracyjny. Możesz posługiwać się nim przez maksymalnie 30 dni, jednak stały (tak zwany twardy) dokument kierowcy zwykle otrzymują nieco szybciej – trwa to od 1 do 3 tygodni. Co ważne, jeśli motocykl kupiłeś w tym samym powiecie, w którym go rejestrujesz, nie będziesz musiał zmienić tablic rejestracyjnych. Wystarczy, że urzędnik zmieni na nich naklejki legalizacyjne.

Przerejestrowując motor, nie zapomnij o ubezpieczeniu. Polisa OC po sprzedaży motocykla będzie nadal ważna, o ile nie wypowiesz umowy – a to możesz zrobić w dowolnym momencie. Jeśli zdecydujesz się na to rozwiązanie, pamiętaj że firma ubezpieczeniowa może na nowo obliczyć składkę, a więc niewykluczone jest, że zapłacisz więcej niż poprzedni właściciel.

<h2>Używany motocykl z zagranicy</h2>
Rejestrując motor, który kupiłeś za granicą, musisz przygotować się na więcej formalności. Do wniosku, poza wymienionymi wcześniej dokumentami, w takim przypadku powinieneś dołączyć również dowód opłacenia podatku akcyzowego, a jeśli kupiłeś go w kraju niebędącym członkiem UE – dowód odprawy celnej i świadectwo zgodności WE. Pamiętaj też, że dokumenty wystawione w obcym języku przed złożeniem w urzędzie muszą być przełożone przez tłumacza przysięgłego.
<h2>Ile kosztuje rejestracja motocykla?</h2>
Rejestracja motocykla to nie tylko formalności, ale też koszty. Jeśli rejestrujesz motor kupiony w naszym kraju, powinny one zamknąć się w kwocie 180 złotych i 50 groszy. Nie ma tu znaczenia czy rejestrujesz motocykl na firmę czy na osobę prywatną.

Składają się na nią:
<ul>
 	<li>opłata ewidencyjna (1,5 zł),</li>
 	<li>naklejki – legalizacyjna (12,5 zł) i kontrolna (18,5 zł),</li>
 	<li>oraz opłata za wydanie pozwolenia tymczasowego (13,5 zł),</li>
 	<li>i dowodu rejestracyjnego (54 zł),</li>
 	<li>za tablice rejestracyjne zapłacisz natomiast 80 złotych.</li>
</ul>
Jeżeli zastanawiasz się <strong>ile kosztuje przerejestrowanie skutera</strong> to jest tak samo jak z motocyklem.

Opłaty są nieco niższe przy <strong>rejestracji nowego motocykla</strong>. Tu koszt wynosi jedynie <strong>121,50 zł</strong>

Ale tego wydatku możesz uniknąć, jeśli kupujesz motocykl zarejestrowane dotąd w tym samym powiecie. Dodatkowe, opcjonalne opłaty to indywidualne tablice (aż 1000 zł) i wspomniane już wystawienie pełnomocnictwa.

Koszty rejestracji motocykla kupionego za granicą są nieco większe i wynoszą 256 złotych. Nieznacznie (o 50 gr) droższa będzie wówczas opłata ewidencyjna, będziesz też musiał wyrobić kartę pojazdu, za co zapłacisz 75 złotych. Nie zapominaj również o kosztach pracy tłumacza przysięgłego, które w zależności od miasta, ilości dokumentów i języka mogą wynieść od 50 do nawet 200 złotych.

Czy przy przerejestrowaniu samochodu trzeba zmienić tablice rejestracyjne? Nie ma tu znaczenia, czy mówimy o samochodzie czy motocyklu, nowe przepisy zezwalają na poruszaniu się na tych samych blachach. Nie nie trzeba już zmieniać tablic rejestracyjnych.

<strong>Sprawdź również</strong>

<a href="https://moto-trips.pl/porady/dokumenty-potrzebne-do-rejestracji-motocykla-z-zagranicy/">Dokumenty potrzebne do rejestracji motocykla z zagranicy</a>

<a href="https://moto-trips.pl/aktualnosci/umowa-kupna-sprzedazy-motocykla/">Umowa kupna sprzedaży motocykla</a>