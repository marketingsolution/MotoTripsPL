---
date: "2022-06-24"
title: "Dokumenty potrzebne do rejestracji motocykla z zagranicy"
author: "Redakcja"
lead: "Zakup motocykla pochodzącego z importu to wciąż spore ryzyko. Zwłaszcza że nie brakuje nieuczciwych sprzedawców czy handlarzy, którzy sprzedają motory po słuczkach, szlifach i innych zmianach w konstrukcji jako bezwypadkowe."
metaDescription: "Zakup motocykla pochodzącego z importu to wciąż spore ryzyko. Zwłaszcza że nie brakuje nieuczciwych sprzedawców czy handlarzy"
hero_image: "./dokumenty-potrzebne-do-rejestracji-motocykla-z-zagranicy.jpg"
hero_image_alt: "Dokumenty potrzebne do rejestracji motocykla z zagranicy"
category: "Porady"
tags: ["rejestracja motocykla", "porady"]
---
Za granicą można jednak znaleźć naprawdę dobrze utrzymany egzemplarz, który oferowany jest w przystępnych pieniądzach. Pamiętajcie, że formalności z zakupem takiej sztuki nie kończą się na podpisaniu umowy kupna-sprzedaży i sprowadzenia go do Polski. Później trzeba go jeszcze zarejestrować. Zebraliśmy dla was dokumenty potrzebne do rejestracji motocykla z zagranicy.
 
<h2>Dziesiątki tysięcy motocykli z zagranicy</h2>
Do Polski w dalszym ciągu sprowadza się mnóstwo motocykli z zagranicy. Szacuje się, że tylko w samym 2018 roku nad Wisłę trafiło ich około <strong>kilkunastu tysięcy.</strong> Niestety, w dużej ilości przypadków nie są to motocykle nowe czy w stanie dalekim od ideału gdyż w dużej części mają one 10 lat i więcej.

<em>Najwięcej bo 39 proc. mają motocykle od 11 do 20 lat. Na drugim miejscu pod względem częstotliwości występowania, z 34-procentowym udziałem, są motocykle ponad 20-letnie. Maszyny w wieku od 5 do 10 lat stanowią 16 proc. parku, zaś najmłodsze, liczące do czterech lat 11 proc</em>.*
*<em>BRANŻA MOTORYZACYJNA 2019/2020 RAPORT – PZPM</em>

Niezależnie od wieku i stanu, warto przyjrzeć się procedurze rejestracji motocykla z zagranicy. Nie ulega bowiem wątpliwości, że cały proces jest znacznie dłuższy niż przy zakupie motocykla używanego w naszym kraju.
<h2>Jak znaleźć motocykl za granicą?</h2>
Za granicą znaleźć można bardzo wiele pojazdów <strong>dobrze utrzymanych zarówno wizualnie jak  i w dobrym stanie technicznym</strong>, które <strong>nie są po glebach czy innych kolizjach</strong>. Chcąc mieć tę pewność, należy poddać je dokładnej weryfikacji. Nie tylko przy asyście mechanika czy przez <strong>przegląd techniczny</strong>. Jeszcze na etapie selekcji ogłoszeń wiele informacji o samochodzie zapewnia<a href="https://www.autobaza.pl/partner/id/80000331" target="_blank" rel="noopener"> Historia Pojazdu</a>. To raport, który zawiera w sobie:
<ul>
 	<li>markę, model, rok produkcji, typ paliwa i inne dane techniczne</li>
 	<li>rejestr znanych odczytów przebiegu pojazdu</li>
 	<li>rejestr znanych uszkodzeń</li>
 	<li>historię sprawdzeń danego numeru VIN w serwisie</li>
 	<li>sprawdzenie w bazach pojazdów kradzionych (IAATI/VIN-Info, niemieckiej, włoskiej, słoweńskiej, litewskiej, czeskiej, holenderskiej, rumuńskiej, słowackiej, kanadyjskiej, norweskiej, szwedzkiej, CrimiMail, Kaynine)</li>
 	<li>ostrzeżenia producenta o wadliwych seriach</li>
 	<li>adres miejsca montażu</li>
 	<li>dane z aukcji i portali internetowych, gdzie prezentowano motocykl</li>
 	<li>wyposażenie zakodowane  w VIN</li>
 	<li>galerię zdjęć motocykla</li>
</ul>

<h2>Dokumenty potrzebne do rejestracji motocykla z zagranicy</h2>
Motocyklista, który szuka motocykla za granicą, musi być przygotowany na dość długi proces rejestracji takiego pojazdu w Polsce. Oczywiście, takie formalności także kosztują.
<h3>Tablice rejestracyjne</h3>
To motocyklista, musi zadbać o dopełnienie formalności z tablicami rejestracyjnymi. Jeżeli motor <strong>nie został wyrejestrowany za granicą</strong>, może się na nich poruszać także w Polsce, ale tylko przez <strong>30 dni</strong>. Tyle czasu przewidziano bowiem na dopełnienie formalności. Wyjazdowe numery rejestracyjne składa się w wydziale komunikacji. Jeżeli natomiast motocykl <strong>nie ma tablic</strong>, do Polski sprowadza się go <strong>na lawecie.</strong>
<h3>Dowód własności</h3>
Dokumenty potrzebne do rejestracji motocykla z zagranicy to także potwierdzenie transakcji kupna. Takim dowodem może być <strong>faktura VAT</strong>, choć częściej jest to <strong>umowa kupna-sprzedaży</strong>.
<h3>Tłumaczenie dokumentów</h3>
Przed rejestracją motocykla z zagranicy <strong>przetłumaczyć</strong> trzeba wszystkie dokumenty motocykla. Mowa o <strong>dowodzie rejestracyjnym czy karcie pojazdu</strong> (o ile była wydana), jednak tylko wtedy, kiedy jest to pojazd <strong>importowany spoza Unii Europejskiej</strong>. Nie ma natomiast takiego obowiązku przy imporcie auta z kraju UE, Konfederacji Szwajcarskiej oraz państw należących do EFTA. Tłumaczenia dokumentów dokonać trzeba u <strong>tłumacza przysięgłego</strong>. Przetłumaczona na język polski musi być też umowa kupna-sprzedaży, chyba że wcześniej została ona sporządzona w dwóch językach, co pozwoli zaoszczędzić na takiej usłudze.

> Sprawdź: [Umowa kupna sprzedaży motocykla](/aktualnosci/umowa-kupna-sprzedazy-motocykla/)

<h3>Dowód odprawy celnej przywozowej</h3>
Potrzebny będzie także dowód odprawy celnej przywozowej. Jednak tylko w przypadku motocykli, które trafiają do Polski spoza Wspólnoty Europejskiej, np. z USA.
<h3>Badanie techniczne</h3>
Kontrowersje wzbudza także kwestia badań technicznych. Urzędnicy powinni uwzględniać dokumenty wystawiane przez zagranicznych diagnostów. W praktyce jest zupełnie inaczej i często odsyłają oni nowych właścicieli motocykli do SKP.  <strong>Koszt takiego badania to 62 zł.</strong>
<h3>Wniosek o rejestrację</h3>
Dokumenty potrzebne do rejestracji motocykla z zagranicy to oczywiście sam wniosek. Dostać można go w urzędzie lub pobrać na <a href="http://wydzialykomunikacji.pl/wydzialy-komunikacji-warszawa/">stronie wydziału komunikacji</a>. Jego wypełnienie zajmuje nie więcej niż kilka minut. Okazania wymaga wówczas także dowód rejestracyjny i karta pojazdu, jeżeli została ona wydana.
<h3>Podatek akcyzowy</h3>
W Polsce <strong>nie obowiązuje</strong> podatek akcyzowydla motocykli.
<h3>Dowód tożsamości</h3>
Urzędnik będzie też potrzebował dowodu osobistego lub innego dokumentu ze zdjęciem. Okazać należy go jednak tylko do wglądu. W przypadku osób prawnych trzeba przedstawić aktualny odpis z Krajowego Rejestru Sądowego.
<h3>Pełnomocnictwo</h3>
Motocykla nie trzeba zresztą rejestrować osobiście. Właściciel, choć zdarza się to rzadko, może udzielić pełnomocnictwa osobie posiadającej zdolność do czynności prawnych. Dokument taki musi mieć formę pisemną i kosztuje 17 zł. Z opłaty tej zwolnieni są jednak najbliżsi osoby, na którą pojazd będzie zarejestrowany, a więc małżonkowie i dzieci.
<h2>Opłaty urzędowe</h2>
Ostatnim etapem rejestracji jest opłata. Rejestracja kosztuje 256 złotych, w których skład wchodzi:
<ul>
 	<li>75 zł za kartę pojazdu</li>
 	<li>80 zł za polskie tablice rejestracyjne</li>
 	<li>54 zł za dowód rejestracyjny</li>
 	<li>13,50 zł za pozwolenie czasowe</li>
 	<li>18,50 zł za nalepkę kontrolną</li>
 	<li>12,50 zł za nalepkę legalizacyjną</li>
 	<li>2,50 zł za opłatę ewidencyjną</li>
</ul>
To wszystkie dokumenty potrzebne do rejestracji motocykla z zagranicy. Widać wyraźnie, że formalności jest nieco więcej niż przy zakupie motocykla w Polsce, ale cała procedura nie jest tak skomplikowana, aby rezygnować z poszukiwania motoru poza Polską.

Sprawdź również, <a href="https://mototrips.pl/porady/jak-przerejestrowac-motocykl-szybko-i-bez-komplikacji/">jak przerejestrować motocykl szybko i bez komplikacji</a>